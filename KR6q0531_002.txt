#-*- mode: mandoku-view; -*-
#+DATE: 2015-08-30 21:53:43.069904
#+TITLE: 德風禪師般若語錄
#+PROPERTY: CBETA_ID J38nB411
#+PROPERTY: ID KR6q0531
#+PROPERTY: SOURCE Jiaxing Canon Vol. 38, No. B411
#+PROPERTY: VOL 38
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0531_J_002-0387a> 
#+PROPERTY: JUAN 2

 德風禪師語錄卷二¶

頌古¶

「初祖達磨云吾出世非久誰得吾正宗者出來與¶
汝證明最後二祖出禮三拜依位而立磨云汝得¶
吾髓。」
【
頌曰。¶

#+BEGIN_VERSE
「　滯貨多年要脫卻強開席舖覓真金神光拜立獲渠¶髓翻令兒孫恨轉深
#+END_VERSE
」】¶

「六祖告眾云我有一物無頭無尾無背無面無名¶
無字諸人還識否。」
【
頌曰。¶

#+BEGIN_VERSE
「　無頭無尾又無面鐵眼銅睛窺不見今日分明為指¶津僊人常在雲中現
#+END_VERSE
」】¶

「六祖風旛。」
【
頌。¶

#+BEGIN_VERSE
「　不是旛兮不是風海門湧出日輪紅幾多戀窟迷蹤¶者不見寥寥天地空
#+END_VERSE
」】¶

「僧問馬祖近日尊體如何祖云日面佛月面佛。」
【
頌。¶

#+BEGIN_VERSE
「　日面月面頭頭相見水秀山清幸勿思算
#+END_VERSE
」¶

#+BEGIN_VERSE
「　日面佛月面佛海闊波平山突兀萬里雲收宇宙清¶寒光皎皎照何物
#+END_VERSE
」】¶

「唯政因入京逢一官人命喫飯忽聞驢鳴官招曰¶
頭陀政舉頭指驢政指官法眼別作驢鳴。」
【
頌。¶

#+BEGIN_VERSE
「　驀召一聲便舉頭一挨一拶最風流誰知更有傍觀¶者便作驢鳴狗吠酬
#+END_VERSE
」】¶

「水潦和尚參馬祖。」
【
頌。¶

#+BEGIN_VERSE
「　一踏分明絕正偏水潦從此話頭圓百千玄妙如相¶似依舊阿難在佛前
#+END_VERSE
」】¶

「趙州示眾云佛之一字我不喜聞。」
【
頌。¶

#+BEGIN_VERSE
「　佛之一字聞不喜獨坐巍巍迥大唐但見皇風成一¶片更於何處覓封疆
#+END_VERSE
」】¶

「趙州勘婆子。」
【
頌。¶

#+BEGIN_VERSE
「　蕩蕩一條官驛路行人往往問前津自從勘破歸來
<pb:KR6q0531_J_002-0387b>¶也誰觸長安車馬塵
#+END_VERSE
」】¶

「趙州因秀才問佛不違眾生願是否州云是日某¶
甲欲覓和尚手中拄杖得否州云君子不奪人所¶
好曰某甲非君子曰我亦不是佛。」
【
頌。¶

#+BEGIN_VERSE
「　當機一拶玄關轉走馬循環不暫停趙老雖然能作¶主看來也是假惺惺
#+END_VERSE
」】¶

「趙州無字。」
【
頌。¶

#+BEGIN_VERSE
「　一朝被蛇傷怕見斷井索總然道個無爭免狂風作
#+END_VERSE
」】¶

「鎮州蘿蔔。」
【
頌。¶

#+BEGIN_VERSE
「　鎮州出大蘿蔔拈來百味俱足須知不著薑椒趙老¶家風別俗
#+END_VERSE
」】¶

「巖頭作渡次一日因婆子抱個兒來乃曰呈橈舞¶
棹即不問且道婆子手中兒甚處得來頭便打婆¶
曰婆生七子六個不遇知音祇這一個也不消得¶
便拋向水中。」
【
頌。¶

#+BEGIN_VERSE
「　獨泛悠悠一小舟滄溟突出巨鰲頭攔腮一掣翻身¶去今古長江水自流
#+END_VERSE
」】¶

「張拙秀才看千佛名經問長沙曰百千諸佛但見¶
其名未審居何國土還化物也無沙曰黃鶴樓崔¶
顥題後秀才還曾題也未曰未曾沙曰得閒題取¶
一篇。」
【
頌。¶

#+BEGIN_VERSE
「　百千諸佛居何土月印長江徹底清黃鶴樓題崔顥¶後至今吟韻許誰賡
#+END_VERSE
」】¶

「長沙一日游山歸首座曰問和尚甚處去來沙曰¶
游山來座曰到甚麼處沙云始從芳草去又逐落¶
花回座曰大似春意沙曰也勝秋露滴芙蓉。」
【
頌。¶

#+BEGIN_VERSE
「　落花舖徑亂啼鶯無事野人策杖行踏遍芳叢歸去¶也報君春色勝秋榮
#+END_VERSE
」】¶

「巖頭在鄂渚湖三文錢買個黑撈波每日撈蝦捕¶
蜆且恁麼過時。」
【
頌。
<pb:KR6q0531_J_002-0387c>¶

#+BEGIN_VERSE
「　鄂渚州頭生意足扁舟獨泛出塵俗乘風一笛過滄¶溟煙樹依依江畔宿
#+END_VERSE
」】¶

「南院問僧名甚麼曰普參院曰忽遇屎橛時如何¶
曰不審院便打。」
【
頌。¶

#+BEGIN_VERSE
「　古佛家風輕漏洩銀蟾出海對君說對君說太饒舌¶笑殺雲門屎一橛
#+END_VERSE
」】¶

「溈山問仰山如何是西來大意仰云大好燈籠。」
【
頌。¶

#+BEGIN_VERSE
「　大好燈籠逼塞虛空西來大意門對爐峰
#+END_VERSE
」】¶

「僧問龍牙和尚蘇嚕蘇嚕還有西來意也無牙云¶
蘇嚕蘿嚕。」
【
頌。¶

#+BEGIN_VERSE
「　腳踏毘盧頂上行從來不識野狐禪江山風月由君¶弄已落胡笳別調弦
#+END_VERSE
」¶

#+BEGIN_VERSE
「　風吹別調露真機直下全提半似痴其中消息誰能¶會試聽春山啼子規
#+END_VERSE
」】¶

「無位真人。」
【
頌。¶

#+BEGIN_VERSE
「　酒色之徒橫眠倒拖無位真人攔不住得歡樂處且¶歡歌
#+END_VERSE
」¶

#+BEGIN_VERSE
「　逢人舉手話淆訛無位真人好大歌今日分明通一¶線大家依樣畫葫蘆
#+END_VERSE
」】¶

「世尊睹明星悟道。」
【
頌。¶

#+BEGIN_VERSE
「　明星忽睹豁雙眼遍界風光不可藏鼻直眉橫成現¶事笑他特地語郎當
#+END_VERSE
」¶

#+BEGIN_VERSE
「　忽睹明星也大奇驚天動地小兒戲娘生鼻孔突然¶現額下橫分兩道眉
#+END_VERSE
」】¶

「黃龍三關。」
【
頌。¶

#+BEGIN_VERSE
「　我手何似佛手喜怒誰人弗有或時提揭剛宗或時¶拈花折柳
#+END_VERSE
」¶

#+BEGIN_VERSE
「　我腳何似驢腳直下攔腰一踏此是佛祖家風誰會¶驢蹄馬腳
#+END_VERSE
」¶

#+BEGIN_VERSE
「　生緣舉起鼻遼天放下全無底事圓何似饑食渴飲
<pb:KR6q0531_J_002-0388a>¶了更無一事在心田
#+END_VERSE
」】¶

「洞山因僧問如何是衲僧孔竅山云十八女兒不¶
繫裙。」
【
頌。¶

#+BEGIN_VERSE
「　衲僧孔竅迥然別明明突露如何說皓月當空朗太¶虛山河大地一片雪
#+END_VERSE
」】¶

「僧問馬祖如何是佛祖云只心即佛。」
【
頌。¶

#+BEGIN_VERSE
「　即心即佛兩頭空帶水拖泥作主翁拍破虛空成兩¶片一輪杲日耀蒼龍
#+END_VERSE
」¶

#+BEGIN_VERSE
「　即心即佛大現成鼻直眉橫面上生枯木花開春劫¶外到來休問句中情
#+END_VERSE
」¶

#+BEGIN_VERSE
「　即心即佛一句雄把定乾坤不露蹤會得個中消息¶子不妨高臥白雲中
#+END_VERSE
」】¶

「僧問如何是個冬來意師云特地一場愁。」
【
頌。¶

#+BEGIN_VERSE
「　問我冬來意特地一場愁諸人如未委頭上又安頭
#+END_VERSE
」】¶

「婆子燒庵。」
【
頌。¶

#+BEGIN_VERSE
「　抱住慇懃不放開飯香觸鼻笑盈腮道得十分端的¶處亦要婆婆自主宰
#+END_VERSE
」】¶

「本師因費老和尚問如何是佛師曰破米篩。」
【
頌。¶

#+BEGIN_VERSE
「　米篩颺出太虛空一句全超恰費翁不是兒孫重提¶起諸方受用在其中
#+END_VERSE
」】¶

「法身。」
【
頌。¶

#+BEGIN_VERSE
「　一口無二舌何事音聲別達磨老臊鬍面壁已成拙
#+END_VERSE
」】¶

「古鏡。」
【
頌。¶

#+BEGIN_VERSE
「　多年不見本來人今日相逢覿面親娘生鼻孔突然¶現爍破乾坤獨露身
#+END_VERSE
」】¶

「柱杖子。」
【
頌。¶

#+BEGIN_VERSE
「　直下單傳白棒兒撐天拄地少人知英靈若解承當¶去橫拈倒用任施為
#+END_VERSE
」¶

#+BEGIN_VERSE
「　一條竹杖似獰龍正令全提不露蹤鏟斷當人命根¶子橫拈倒弄解生風
#+END_VERSE
」】
<pb:KR6q0531_J_002-0388b>¶

歌¶

#+BEGIN_VERSE
「　道人樂(道山)之寓風亭月榭長吟哦榮華謝盡一身輕¶樂道此山清況多閒策杖步雲坡巖花能笑鳥能歌¶此心真也是非真獨惜無人悟薜蘿嗟彼區區名利¶客尋聲逐色日蹉跎我山岌岌爭前去呼不回頭奈¶若何豈是無心合成道多緣識浪起奔波何如林下¶養真心心境空來一剎那雲片片石峨峨此中樂也¶似仙陀蒼苔石上題黃葉詩成拍手笑呼呼笑呼呼¶會也麼樂道人間第一和
#+END_VERSE
」
<pb:KR6q0531_J_002-0388c>¶

